
# Biografie van Linux Torvalds

Zijn volledige naam is Linus Benedict Torvalds. Hij werd geboren in Helsinki in Finland op 28 december 1969. 
Hij was dus oorspronkelijk Fins van geboorte, maar hij woont sinds 1997 in de Verenigde Staten en heeft zich in 2010 laten naturaliseren tot Amerikaans staatsburger.

Torvalds is de zoon van de journalisten Anna en Nils Torvalds die hem naar Linus Pauling vernoemden. Linus Carl Pauling was een Amerikaans scheikundige en biochemicus. Linus behoorde tot de Zweedssprekende minderheid in Finland.

Om bij Transmeta, een Amerikaans chipfabrikant, te kunnen werken verhuisde hij in 1997 van zijn geboorteland naar Silicon Valley. Samen met zijn echtgenote Tove Monni heeft hij drie kinderen ( Patricia °1996 , Daniela °1998 en Celeste °2000 ), die hij geregeld meeneemt naar Linuxcongressen,hij had tot juni 2003 een fulltime baan bij Transmeta.
Als iemand vroeg wat hij bij Transmeta precies deed, dan was het antwoord "cool stuff" of gewoon "stuff". Waarschijnlijk werkte hij aan een compiler voor een nieuwe processor. Daarnaast mocht hij van Transmeta ook tijdens kantooruren aan Linux werken. Linus Torvalds ziet Linux als een soort hobby.

Linus is bekend geworden vanwege de eerste ontwikkeling van de Linuxkernel. De kernel is het hart van een besturingssysteem voor computers.
Linus was een "nerdy" student die helemaal gek was van computers. Hij studeerde ook informatica aan de universiteit van Helsinki. Hij ontwikkelde dit systeem en stuurde het door naar een groep met de vraag of er iets moest toegevoegd worden. Hij kreeg enkele suggegesties van over heel de wereld. Later vond hij het nog belangrijker dat iederen mee kon werken aan de verbetering van dit systeem. 
Omdat de Linuxkernel vrije software is, is de broncode ervan vrij beschikbaar. Zo kan iedereen met de nodige expertise de kernel veranderen en de veranderde versie beschikbaar stellen voor anderen. In 1990 begon hij een terminalemulator te ontwikkelen, maar hij wilde meer functies en besefte even later dat hij in feite de kernel voor een besturingssysteem aan het schrijven was. Op 5 oktober 1991 maakte Torvalds de eerste release bekend met een Usenetposting in de nieuwsgroep comp.os.minix.

In 2001 schreef Torvalds met behulp van David Diamond een autobiografie. Het boek is zeer humoristische geschreven.

Om beter te kunnen werken aan de Linuxkernel heeft Linus een programma genaamd Git* geschreven. Git is een systeem om samen aan projecten te kunnen werken. Iedereen kan dan werken, op zijn eigen tempo, op zijn eigen computer aan die projecten. Daarna kan al het werk samengevoegd worden op een zeer eenvoudige manier.

Op 20 april 2012 werd linus Torvalds uitgeroepen tot één van de twee winnaars van de Millennium Technology Prize. De andere winnaar was Shinya Yamanaka. De prijs wordt vaak beschreven als de Nobelprijs binnen de Technologie. Ook in 2012 werd Torvalds door de Internet Society geëerd voor zijn bijdrage aan het Internet door opgenomen te worden in de Internet Hall of Fame.

Linus Torvalds is niet alleen de uitvinder van Linux, Git is zijn tweede uitvinding. Deze twee uitvindingen waren baanbrekend in de computerwereld en veranderen de wereld nog steeds, nog elke dag opnieuw.


Bronnen:
- https://nl.wikipedia.org/wiki/Linus_Torvalds
- Boek : Linus Torvalds, het genie achter Linus - Gewoon voor de Fun




*\*Git is een vrij gedistribueerd versiebeheersysteem. Het wordt ook wel een softwarebroncode-managementproject genoemd. De nadruk ligt op snelheid. Git is oorspronkelijk gemaakt door Linus Torvalds voor de ontwikkeling van de Linuxkernel.*

