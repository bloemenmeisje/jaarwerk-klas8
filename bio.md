Volledige naam 	Linus Benedict Torvalds
Geboren 	Helsinki, 28 december 1969
Nationaliteit 	Fins van geboorte, genaturaliseerd tot Amerikaan

is een Fins-Amerikaans informaticus, die het bekendst is vanwege de initiële ontwikkeling van de Linuxkernel* en daar tegenwoordig nog steeds coördinator van is.

Torvalds is een zoon van de journalisten Anna en Nils Torvalds die hem naar Linus Pauling* noemden. Hij behoort tot de Zweedssprekende minderheid in Finland, maar woont sinds 2008 in de Verenigde Staten en heeft zich in 2010 laten naturaliseren tot Amerikaans staatsburger.

Torvalds ziet Linux als een hobby; hij had tot juni 2003 een fulltime baan bij Transmeta en vanaf die datum bij OSDL, nu opgegaan in de Linux Foundation. Als iemand vroeg wat hij bij Transmeta precies deed, dan was het antwoord "cool stuff" of gewoon "stuff". Waarschijnlijk werkte hij aan een compiler voor een nieuwe processor. Daarnaast mocht hij van Transmeta ook tijdens kantooruren aan Linux werken.

Om bij Transmeta te kunnen werken verhuisde (1997) Torvalds van zijn geboorteland naar Silicon Valley. Samen met zijn echtgenote Tove Monni* heeft hij drie kinderen, die hij geregeld meeneemt naar Linuxcongressen.

In 2001 schreef Torvalds met behulp van David Diamond een autobiografie met een enigszins humoristische ondertoon.

Om beter te kunnen werken aan de Linuxkernel heeft Linus een programma genaamd Git* geschreven.

Op 20 april 2012 werd Torvalds uitgeroepen tot één van de twee winnaars van de Millennium Technology Prize. De andere winnaar was Shinya Yamanaka. De prijs wordt vaak beschreven als de Nobelprijs binnen de Technologie. Ook in 2012 werd Torvalds door de Internet Society geëerd voor zijn bijdrage aan het Internet door opgenomen te worden in de Internet Hall of Fame.

bron: https://nl.wikipedia.org/wiki/Linus_Torvalds

*De Linuxkernel is de kernel van besturingssystemen uit de Linuxfamilie.

*Linus Carl Pauling was een Amerikaans scheikundige. Hij was onder andere biochemicus en fysisch chemicus

*Tove Monni is een zesvoudig Finse karatekampioene. Ze geniet echter internationale faam, omdat ze sinds 1997 getrouwd is met Linus Torvalds.

*Git is een vrij gedistribueerd versiebeheersysteem. Het wordt ook wel een softwarebroncode-managementproject genoemd. De nadruk ligt op snelheid. Git is oorspronkelijk gemaakt door Linus Torvalds voor de ontwikkeling van de Linuxkernel.

