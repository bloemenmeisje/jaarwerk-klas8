# Jaarwerk Klas 8

**thema: Uitvindingen**

## De Mentor 
*Als je een uitvinder hebt gekozen en hierbij de goedkeuring kreeg van de leerkracht ga je best ook op zoek naar een mentor die jou bij het praktische deel kan helpen. Dit is iemand bij een passie heeft voor de technische kant van de uitvinding die jij gekozen hebt. Deze persoon is voor zijn beroep of passie intens bezig met de uitvinding bezig en kan jou heel wat leren en vertellen over jouw gekozen onderwerp. Hoe groter de inspiratie van de mentor kan zijn hoe krachtiger dat jouw jaarwerk inhoudelijk kan worden. Daarnaast blijft de leerkracht de opbouw van jouw jaarwerk van dichtbij opvolgen.*


# deel A: Het dagelijks werkboek

## Algemeen:

Vanuit jouw interesses en kwaliteiten ga je even brainstormen. je focust steeds kleiner tot je je thema hebt dat aanvoelt als een deel van jou op dit moment. Het moet een thema zijn waar je je meerdere keer per maand mee bezig bent!Als dit niet zo is  dan kan je in de loop van het schooljaar jouw interesse voor het thema verliezen en wordt het jaarwerk een zware opdracht i.p.v een groot plezier in jouw leven.

Alles wat je denkt, doet, voelt, ziet, hoort, proeft, leest, maakt, droomt, wat betreft jouw thema, schrijf, teken of kleef je in jouw werkboek of ringmap. Ook het kladwerk dat je ter voorbereiding zal maken, komt in het boek of ringmap. Dus geen los papierwerk maar alles gebundeld. Noteer telkens de datum wanneer je in het boek/ringmap werkt.

## informatie verzamelen:

1. Je zoekt een goed boek in de bibliotheek, stelt vragen aan je mentor en/of je zoekt informatie van jouw thema op via internet. Vergeet vooral niet al jouw gebruikte bronnen te vermelden!

2. Deze informatie verzamel je in jouw werkboek. Indien je toch een bundeltje hebt dat veel ruimte vraagt om in te kleven,kan je één showcase in het werkboek plakken waar je het bundeltje in steekt. Je kan het werkboek eventueel indelen in 3 delen (biografie, techniek, toepassing).

3. Je brengt structuur aan in de informatie en je begint te schrijven vanuit een persoonlijke inleiding.
  * Hoe ben je tot deze titel gekomen?
  * Wat beweegt jou om grondig bezig te zijn met dit thema?
  * In welke zin is het voor jou een uitvinding?
  * Hoe komt de techniek van jouw onderwerp naar voren?
  * Was het gemakkelijk om een "technische" mentor te vinden? Wie is jouw mentor? 
  * Waarom koos je voor deze mentor?
  
# Deel B: De uitvinding

## 1. Biografie
a. Je schrijft een korte biografie over jouw mentor of uitvinder die aan de grond van jou thema ligt.
* vertel het levensverhaal van de uitvinder. (geboorte, opgroeien, studies en passies, invloed maatschappij, sterven)
* Schrijf een besluit van de biografie:
  * Hoe voelde deze persoon zich?
  * Wat beleefde hij/zij? 
  * Moest hij/zij iets overwinnen om met passie te werken?
  * Hoe belangrijk is/was deze uitvinding? 
  * Wat is er door deze uitvinding veranderd in de geschiedenis of welke invloed heeft deze uitvinding op mensen en hun omgeving gehad? 
  * Hoe belangrijk uitvinding/uitvinder voor ons vandaag? 
  * Waarom kijk jij op naar deze persoon?)

b. je zoekt uit welke illustraties je kan gebruiken bij je biografie.
* Welke stijl van illustreren past bij jouw thema? 
* Welke technieken heb je zelfs onder de knie en kan je dan ook zorgzaam en precies toepassen? 
* Wees hierbij creatief en ga desnoods inspiratie zoeken in de bib.
* Je voegt minstens 2 illustraties in de biografie.

> Geef het werkboek met de kladversie van jou biografie af op:
> 
> 01/12/2017


Plan in jouw agenda om systematisch aan de biografie te  werken! Vergeet niet om tussendoor ook al de andere informatie in het werkboek te blijven verzamelen.

## 2. de uitvinding

Je moet van naaldje tot draadje uitleggen en verduidelijken hoe de techniek werkt.
* benoem hiervoor alle onderdelen en duid ze aan  op zelfgemaakte tekeningen
* beschrijf duidelijk a.d.h. van  plannen en schetsen hoe de techniek werkt
* leg het stap voor stap uit, zodat het werkingsprincipe ook voor een leek duidelijk wordt
* op welke principes of wetten uit de natuurkunde (of andere 'kundes') steunt je uitvinding?


Zorg ervoor dat je voldoende informatie verzamelt om een degelijke tekst te kunnen schrijven waarin je het principe verduidelijkt met schetsen, plannen,tekeningen. De inhoud is belangrijker dan de lengte van de tekst. Als je voldoende inhoud opbouwt in jouw werkboek, krijg je als vanzelf de pagina's voor jouw jaarwerk gevuld met informatie die je zelf ook begrijpt. De leerkracht kijkt samen met jou wanneer inhoudelijk nog iets moet verduidelijkt worden en wanneer je moet stoppen met informatie te verzamelen.

> Je geeft je werkboek met de kladversie van jouw uitvinding af op
> 
> 09/03/2018

Plan in jouw agenda wanneer je afspreekt met jouw mentor, wanneer je naar de bib gaat enz. werk systematisch aan het inhoudelijke deel van de technische uitleg. Vergeet niet te noteren/kleven/tekenen in het werkboek (wat je ondertussen ook doet voor jouw praktische deel!)


# Deel C: De praktijk
*Zelf iets creëren met de uitvinding. Hier toon je aan dat je de werking van de uitvinding/techniek onder de knie hebt door het toe te passen*

Wat zijn de mogelijkheden?
* Je maakt zelf een prototype van jouw uitvinding
* Je gaat met de techniek aan de slag en creëert een resultaat van een praktische toepassing waarbij je iets nieuw uitvindt dat gebaseerd is op de technieken die je hebt besproken in het theoretische deel


In jouw werkboek heb je goed bijgehouden hoe je de praktijk hebt opgebouwd. in de definitieve versie van het jaarwerk laat je dit zien aan de hand van foto's/tekeningen en een tekst die uitleg geeft over de opbouw.

Om het jaarwerk te eindigen, schrijf je een nawoord (terugblik).

> Aangezien ja al je voorbereidingen hebt bijgehouden in jouw werkboek en kladversies hebt uitgeschreven, mag je de definitieve versie typen. Je kiest een lettertype (van normale grootte dat bij jouw thema past.

# inhoud definitieve versie 

### Kaft/ buitenkant 

Aan de buitenkant van het jaarwerk kan de toeschouwer zien/voelen waarover het thema zal gaan.

### Titelblad

Je schrijft (of typt) en illustreert de titel van jouw jaarwerk.

### Voorblad

Hier vermeld je jouw voornaam en naam, klas, school, schooljaar en de opdracht (jaarwerk: de uitvinding).

### Inhoudstafel

Je maakt aan de hand van de inhoud  jouw eigen inhoudstafel waar je de paginanummers bijzet. Hoofdtitels krijgen dus subtitels. ook specifike illustraties kan je vermelden in jouw inhoudstafel.

### Inhoud

  * Voorwoord(of inleiding)
  * Biografie
  * Uitvinding(of techniek)
  * Mijn toepassing(practisch deel)
  * Nawoord(of terugblik)
  * Bronvermeldingen

Tijdens ICT- en PO lessen kan je steeds tips en begeleiding vragen rond lay-out en illustratie.

> De definitieve versie van het jaarwerk (Hierin komen deel A,B en C, voorwoord en nawoord dus samen) geef je met jouw werkboek af
>
> ten laatste   .../05/2018

**VEEL SUCCES**

### hoe bronnen vermelden?

de volgorde waarin de gegevens gepresenteerd worden is bij alle systemen hetzelfde

 * AUTEUR(s),Titel,publicatie,Datum,pagina of webgegevens
 * AUTEUR,Naam(hoofdletters) voornaam( kleine letters),voor anonieme werken N.N(nomen nescio). Bij meerdere auteurs gebruik je alfabetische volgorde 
 * Titel: neem de volledige titel over,inclusief eventuele ondertitels
 * Publicatie: boekvorm : uitgeverij, plaats, hoeveelste druk.
 * Artikel : naam krant/tijdschrift, datum, pagina
 * Webgegevens : volledige URL en datum of 'geraadpleegd op datum'

**Twee voorbeelden:**

* In de krant : ACHTERNAAM Voornaam, Het gele gevaar, in : De Standaaerd, 13 oktober 2005, pag. 6

* 0p het internet : ACHTERNAAm Voornaam, Hoe schrijf ik een paper of essay, URL: http://educatie-en-school-infornu.nl/methodiek/55883-hoe-schrijf-ik-een-essay-of-een-paper,html,geraadplegd op 1 juni 2010












